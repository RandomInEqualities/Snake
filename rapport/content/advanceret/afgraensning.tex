\section{Afgrænsning}
Den avancerede del af spillet er en udvidelse af det grundlæggende spil Simple Snake, hvor vi her har lagt fokus på brugervenlighed, valgfrihed og bedre struktur i programmets opbygning.

\subsubsection*{Menuer}
Implementation af menuer, skal give spilleren adgang til forskellige scener i spillet. Når spillet startes, vises først hovedmenuen, som giver adgang til alle andre scener. I denne findes en 'singleplayer'-knap, en 'multiplayer'-knap, en 'controls'-knap og en 'quit'-knap. Trykkes på 'singleplayer'-knappen eller 'multiplayer'-knappen, tages spilleren til indstillingsmenuen, der giver spilleren mulighed for at indstille spillet efter personlig preference med hensyn til banens størrelse, slangens farve og sværhedsgraden. 'Controls'-knappen tager spilleren til en scene med vejledning til hvordan spillet spilles, mens 'quit'-knappen lukker vinduet.

\subsubsection*{Gameplay}
Som typiske Snake-spil, skal slangen kunne bevæge sig af sig selv. Den skal kunne bevæge sig i periodiske intervaller, mens den med input fra tastaturet skal skifte retning eller sætte farten op i det moment der trykkes. Ved at implementere sværhedsgrader kan slangens hastighed ændres og tilpasses efter spillerens ønske. Desuden skal slangen accelerere ved at hastigheden forhøjes, når spilleren har samlet et vis antal æbler. Spilleren skal også have mulighed for at afbryde spillet og vende tilbage til hovedmenuen eller sætte spillet på pause vha. tastatur-inputs.

\subsubsection*{Grafik og lyd}
I stedet for 'paintComponent's tegnede rektangler, opgraderes grafikken ved at erstatte mad-rektanglet med et æble og lade slangen blive tegnet op af importerede billeder, der udover at vise hvilken ende der er hale og hvilken ende der er hoved, skal beskrive slangens form og retning, når den drejer. Derudover tilføjes en pause- og en game-over-skærm, der gør spil-tilstanden tydelig for spilleren og giver spilleren hurtig adgang til at spille igen eller vende tilbage til menuen.
Når vinduet skaleres skal brugergrænsefladen også tilpasse sig den nye størrelse uden at miste sin form, sideforhold og placering af elementer i vinduet - samtidig med, at vinduets størrelse udnyttes optimalt. Udover grafik importeres baggrundsmusik og lydeffekter, som afspilles, når spillet starter, slutter og når slangen spiser et æble.

\subsubsection*{Multiplayer}
To personer skal kunne spille mod hinanden i et lokalt multiplayer-spil. Den ene spiller bruger de samme tastatur-inputs som den oprindelige spiller bruger i singleplayer-spillet, mens den anden bruger tasterne W, A, S og D. Spillerne skal ikke blot bevæge sig på samme bane, men også kunne påvirke hinanden ved kollision.