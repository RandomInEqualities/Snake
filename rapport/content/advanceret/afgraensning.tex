\section{Afgrænsning}
I den avancerede del af spillet bevæger slangen sig automatisk ved hjælp af en timer, og venter derfor ikke på input fra tastaturet. Input fra tastaturet bruges derimod til at skifte retning eller til at fremskynde den automatiske bevægelse. Derudover accelereres slangens hastighed, dvs. at tiden mellem hver automatisk bevægelse formindskes, efterhånden som spillerens score stiger, hvilket øger spillets sværhedsgrad. Der tilføjes også lydeffekter og dertil en mute-funktion. 
Vi har valgt at fokusere på et rent og fleksibelt design, der gør det let for spilleren at forstå og bevæge sig rundt mellem spillets scener. Derfor skal det være muligt både at kunne navigere igennem input fra tastaturet og musen. Udover spil-scenen tilføjes der en hovedmenu, der giver spilleren overblik over alle spillets scener, en hjælpe-scene, der forklarer hvordan man navigerer rundt i spillet og indstillingsscener, der indstiller spillet før det starter. Brugergrænsefladen skal også tilpasses brugerens ønskede vinduesstørelse og brugerens operativsystem. Før spillets start skal det i indstillingsscenen være muligt at vælge mellem forskellige starthastigheder, slangens farve og banens størrelse.
Med en multiplayer-implementation, bliver det også muligt at kunne spille to spillere på samme bane, hvor spilleren ikke længere alene skal undgå at bide sig selv, men også undgå at støde ind i sin modspiller.